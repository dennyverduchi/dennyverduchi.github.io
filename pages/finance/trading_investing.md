---
layout: default
---
# Trading o Investing

Inizialmente credevo che i termini <span style="color:#46eac7">trading</span> e <span style="color:#46eac7">investing</span> fossero equivalenti e quindi intercambiabili a piacimento. Poi ho notato che venivano usati da chi conosce l'ambiente in contesti diversi, quindi ho facilmente intuito che la differenza a cui di solito si fa più riferimento è l'orizzonte temporale.

<span style="color:#46eac7">Trading</span> è un'operazione finanziaria, uno scambio di denaro per asset, che se opportunamente gestita nel <span style="color:#46eac7">breve/medio periodo</span> permette di ottenere un ritorno economico commisurato alla somma investita in fase di acquisto.

<span style="color:#46eac7">Investing</span> è un'operazione finanziaria, uno scambio di denaro per asset, che se opportunamente gestita nel <span style="color:#46eac7">lungo periodo</span> permette di ottenre un ritorno economico commisurato alla somma investita in fase di acquisto.

Non ha molto senso vero? Due parole solo per distinguere un orizzonte temporale? Che poi cosa vuol dire breve, medio o lungo periodo? E poi "permette di ottenere"? Ne siamo sicuri? Inizialmente me la sono bevuta, poi ho iniziato a dubitare. 

## Investing

Cosa vuol dire investire nel lungo periodo? Per me vuol dire eseguire uno <span style="color:#46eac7">scambio di denaro per asset che, per motivi storico/statistici, ci si aspetta</span> (per qualcuno sarebbe più opportuno dire "si spera"), che tale asset <span style="color:#46eac7">acquisisca valore con il passare del tempo</span>. Stiamo quindi presupponendo che la parabola di mercato per quel asset negli anni a venire sia mediamente in ascesa, fino a quando non decideremo di liquidarlo. 

Ora questo però ci mette davanti ad un problema, c'è una frase che ho letto/sentito in quasi ogni contenuto che ho approfondito, "<span style="color:#46eac7">il mercato sale, scende o aspetta senza che nessuno lo possa prevedere</span>". Come faccio quindi a dormire sereno quanto basta, investendo dei soldi per molti anni in uno o più assets che nel momento del bisogno potrebbero perdere tutto il valore accumulato durante l'attesa? 

A darmi un po' di conforto è stata la scoperta degli <span style="color:#46eac7">ETF</span> che, citando il sito di <a href="https://www.borsaitaliana.it/etf/formazione/cosaeunetf/coseunetf.htm" target="_blank">Borsa Italiana</a>, 

> "sono fondi o SICAV (Società di Investimento a CApitale Variabile) a basse commissioni di gestione negoziati in Borsa come le normali azioni. Si caratterizzano per il fatto di avere come unico obiettivo quello di replicare fedelmente l’andamento e quindi il rendimento di indici azionari, obbligazionari o di materie prime."

e sempre citando Borsa Italiana, gli <span style="color:#46eac7">indici azionari</span>

> "sintetizzano il valore di un paniere di azioni e le sue variazioni nel tempo. Il valore di un indice è dato dalla media ponderata dei prezzi dei titoli compresi nel portafoglio."

Meraviglioso, la prima cosa da fare allora è scoprire quali sono gli indici che hanno mediamente migliori performance nel periodo di interesse, facciamo un esempio di 20 anni, e buttarsi sugli ETF che replicano tali indici no?

Ecco che scopro quello che per me ad oggi è un altro bel problema, gli <span style="color:#46eac7">ETF settoriali e/o regionali</span>. Ad una prima analisi, approfondendo in modo un po' superficiale, anche per via dalla povertà di termini che conoscevo quando ho fatto le mie ricerche, ho trovato quasi sempre nominati ai primi posti ETF che replicano indici statunitensi di aziende tech statunitensi! 

Non voglio fare quello furbo, per far divertire chi sa già di cosa stiamo parlando, per diversi mesi il mio portafogli era composto da:
* 40% S&P500
* 20% NASDAQ-100
* 20% STOXX Europe 600
* 10% Global Clean Energy
* 10% Europe Healthcare

Rabbrividisco...

Ci sono molti aspetti critici in un portafogli composto in questo modo e spero nel futuro di avere il tempo di scrivere in modo dettagliato a riguardo, ma tutto può essere riassunto secondo me in "<span style="color:#46eac7">scriteriato pregiudizio</span>". Se, nonostante tutti i rischi di un mercato imprevedibile, secondo me è comunque vero che c'è una base scientifica secondo cui un indice ammortizza sempre e comunque i rischi che si corrono rispetto all'acquisto di una singola azione (nei lunghi periodi), è anche vero che allora <span style="color:#46eac7">il mio paniere di azioni ne dovrebbe contenere il più possibile, di ogni parte del mondo, di ogni settore possibile</span>. Questo proprio perchè il mercato si muove in modo imprevedibile. 

Se domani succede qualcosa che scuote in modo violento il mercato statunitense e il mio piano era quello di chiudere le mie posizioni dopodomani, un portafogli come quello sopra mi avrebbe lasciato con il 60% del capitale esposto (ipotizzando per assurdo che il mercato europeo non subisca contrazioni di riflesso).

Ecco quindi che qualche mese fa ho rivisto la mia strategia per quelli che saranno i miei investimenti futuri. Se voglio <span style="color:#46eac7">affidarmi</span> al fatto che il mercato globalmente tenda a crescere negli anni, nonostante la presenza di picchi al ribasso dati da momenti critici (come ad esempio la pandemia del COVID-19), allora devo essere posizionato globalmente su tutto il mercato, non solo un settore, non solo una regione. 

Per inciso, nonostante operi sul mercato seguendo questi presupposti, <span style="color:#46eac7">non sono affatto certo che quanto sto deducendo sia una "verità assoluta"</span>, il mio tentativo è solo quello di provare a capire, meglio che posso, come funzionano le cose. Ecco quindi come ho deciso di trasformare il mio portafogli:
* 50% MSCI World
* 25% MSCI Emerging Markets
* 15% FTSE Euro Government Bond
* 5% FTSE Euro Corporate Bond
* 5% Bloomberg Commodity Index

Non sono sicuro della rilevanza nel differenziare tra Government e Corporate per quanto riguarda i Bond. Dovrò approfondire la questione. Inoltre se volessi essere perfettamente coerente con quanto detto fino ad ora, anche gli ETF relativi ai bond dovrebbero seguire indici che tracciano a livello globale invece che solo europeo.

## Trading

Questo a mio avviso è il vero tema caldo. L'arena dove tutti hanno voglia di gettarsi, perchè condizionati dai film, dalle storie, dalle gesta di solitari che dalla loro stanza a casa, con poche migliaia di [valuta preferita], hanno generato profitti stellari.

Sarò sincero, per il momento non mi sento pronto a gettarmi in questo mondo, ma non nego che ho una forte curiosità. Ho da pochissimo finito di leggere un libro che mi ha condizionato molto, non solo nel mio approccio alla finanza.

Indicativamente il testo cerca di far capire al lettore che una buona strategia è quella di individuare un <span style="color:#46eac7">trend crescente</span> e che possibilmente non sia soggetto a subire bruschi cambiamenti, entrare a mercato e proteggersi con strategie di <span style="color:#46eac7">stop loss ben ponderate</span>. Mediamente ci saranno momenti in cui ci sono <span style="color:#46eac7">piccole perdite</span> e momenti in cui ci sono <span style="color:#46eac7">piccoli profitti</span>, generando una situazione di equilibrio. Questo in attesa del momento in cui uno dei trend positivi individuati non si riveli essere <span style="color:#46eac7">positivo per molto tempo</span>, continuando così ad alimentarlo e alzando progressivamente i livelli di stop loss di conseguenza.

Il tema centrale del libro è semplice, quando fai trading <span style="color:#46eac7">non lo fai per massimizzare il profitto, ma per minimizzare il rischio</span>. Il trader migliore non è quello che fa x1000 una volta perchè "ha letto i segni", ma quello che sistematicamente, quando le cose vanno male, riesce a ridurre al minimo il capitale perso. Devo dire che nonostante la diffidenza iniziale, proseguendo con la lettura mi sono trovato d'accordo con questa definizione. Lanciarsi nel mondo del trading inseguendo un sogno, una speranza, un'ambizione, rischia di trasformarsi velocemente verso il baratro della rovina. 

Ci vuole lucidità, freddezza. <span style="color:#46eac7">Sapere quando chiudere una posizione in perdita e non rimanerne condizionati</span> (non esiste la domanda: "se fossi rimasto forse avrei recuperato?"), <span style="color:#46eac7">sapere quando chiudere una posizione in profitto e non rimanerne condizionati</span> (non esiste la domanda: "se fossi rimasto forse avrei guadagnato di più?"). <span style="color:#46eac7">Se ti fai domande non hai strategia</span>, non sai quello che stai facendo. Se ti fai domande stai sperando che le cose vadano bene. Un buon trader non è quello che spera, ma quello che analizza in modo distaccato se la situazione è buona o no e che in entrambi i casi sa già cosa fare. Proteggersi con tutti gli strumenti che ha a disposizione. Con questo non si intende ovviamente che non si debbano analizzare gli "errori", dove per errore però intendiamo "strategia sbagliata", non "profitto troppo basso".

### E quindi?

Quello che ho capito fino ad oggi è che l'investimento è un'operazione che richiede una buona preparazione di partenza. Dobbiamo riflettere sul fatto che, comunque vadano le cose, il nostro capitale è esposto alle fluttuazioni di mercato per un lungo periodo, e questo ci espone ad una certa quantità di rischio, che andrebbe bilanciata con una <span style="color:#46eac7">strategia</span> il più <span style="color:#46eac7">equilibrata</span> possibile. Inoltre andrebbero adottate delle tecniche di <span style="color:#46eac7">ribilanciamento del portafogli</span> con il passare del tempo, spostando le alte percentuali dell'azionario verso l'obbligazionario per proteggere il profitto all'avvicinarsi dell'uscita dal mercato.

Un'operazione di trading invece necessita, oltre che di un set di <span style="color:#46eac7">conoscenze tecniche</span> sicuramente molto più ampio, anche di una strategia sulla <span style="color:#46eac7">finestra di tempo</span> che vogliamo sfruttare. Generalmente ci sono molti momenti validi per entrare e pochi per uscire. Inoltre credo che, almeno per le prime esperienze, debba essere la curiosità a muoverti, la voglia di capire. Inseguire il sogno del guadagno è un rischio che non voglio correre.

Per il momento mi fermo qui, quando maturerò un po' di esperienza in più continuerò quanto iniziato. Ricordo che questo non è un sito che propone tutorial o soluzioni a problemi. Ma soltanto mie riflessioni in merito ad argomenti che mi interessano.