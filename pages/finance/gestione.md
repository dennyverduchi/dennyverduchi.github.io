---
layout: default
---

# Gestione finanziaria

Premesse:   
* Quando ho iniziato ad interessarmi di finanza personale? Tardi, quasi a 30 anni.
* Che tipo di lavoro faccio? Per 10 anni ho fatto diversi lavori (reddito annuo netto medio: 8.000€).
                               Gli ultimi 3 anni ho lavorato da programmatore (reddito annuo netto medio: 20.500€)

La prima domanda che mi sono fatto è stata: "<span style="color:#46eac7">Esiste un modo</span>, riconosciuto come univocamente <span style="color:#46eac7">valido</span> da chi lavora nel settore, <span style="color:#46eac7">per amministrare i propri soldi</span>, prima ancora di arrivare ad investirli nel mercato?"

La risposta breve è "no" per quanto riguarda l'univocità e (come spesso accade per argomenti complessi) "<span style="color:#46eac7">dipende</span>" se andiamo ad approfondire. Ci sarebbero diversi fattori da considerare se l'obiettivo fosse quello di filosofeggiare sull'argomento in senso assoluto, ma non è quello che mi interessa discutere in questo momento.

Apro anche una piccola parentesi per fare una considerazione totalmente personale che credo però possa rivelarsi utile anche a qualche lettore disposto a mettersi in discussione. "<span style="color:#46eac7">Non tutte le fonti di informazione sono autorevoli, ma puoi ricavare informazioni in qualunque fonte</span>". Per quella che è la mia esperienza si può ascoltare chiunque su qualunque argomento, perchè ritengo il ragionamento un'elaborazione talmente complessa e personale che anche chi non sa niente di qualcosa, potrebbe avere comunque una giusta intuizione, anche quando non si è in accordo col pensiero altrui, anche dicendo qualcosa di completamente sbagliato. <span style="color:#46eac7">Debuggare un errore spesso apre mondi da noi ancora inesplorati</span>. 

Detto questo ovviamente anche io mi affido a chi di competenza quando lascio la mia vita in mano ad altri. Non mi opererei da solo alla cistifellea come non costruirei io l'auto con cui viaggio quotidianamente. <span style="color:#46eac7">Non si posso avere tutte le competenze</span> per rendere davvero ogni scelta che si fa indipendente dagli altri, salvo abbandonare la civiltà, ritirarsi in mezzo alle montagne e vivere di muschi e licheni in una capanna. Posso però decidere di chi fidarmi in base ad una serie di parametri (soggettivi, come il carisma, la fiducia, l'empatia e oggettivi, come i titoli di studio, l'esperienza, le recensioni) che mi trasmettono sicurezza.

Ma perchè questa parentesi? Perchè <span style="color:#46eac7">il metodo</span> che ho iniziato ad adottare personalmente <span style="color:#46eac7">non l'ho sentito da una fonte autorevole e non l'ho assimilato in un libro di successo</span>. Sarò schietto, sono appassionato di video di quelli che ad oggi vengono chiamati "fuffaguru", ho un amore morboso verso chi tenta di fottere il prossimo con metodi così tristi e disperati (non voglio minimizzare il problema che fottano soldi alla gente, sto parlando solo di intrattenimento, nel mio cervello è come essere seduto davanti alla televisione e guardare un noto programma italiano, che talvolta smaschera i truffatori, ma senza il fastidioso e incalzante commento populista dei presentatori).

Eppure, come ho scritto poche righe sopra, <span style="color:#46eac7">sono convinto che si possa imparare da chiunque</span>, applicando i giusti filtri. Lo ammetto, il ragionamento di Small Daniele (ho deciso di chiamare così il fuffaguru in questione) mi ha convinto, <span style="color:#46eac7">mi è sembrato logico e sensato</span>, indipendentemente dal fatto che non la ritenga una persona affidabile. Soprattutto mi è sembrato calzare molto bene sulla mia persona, perchè sono più che convinto che le righe seguenti, che ritengo molto valide per me, non troveranno l'accordo di moltissime altre persone che hanno un carattere diverso, dei bias comportamentali diversi dai miei, ed è giusto così. 

Sono sempre pronto a rimettere in discussione le mie scelte, ma credo che sia altrettanto importante adottare <span style="color:#46eac7">comportamenti che aderiscano alla propria personalità</span>, per <span style="color:#46eac7">evitare</span>, anche involontariamente, <span style="color:#46eac7">di copiare qualcuno in modo passivo</span>, lasciare che siano altri a dirci cosa fare, privandoci della responsabilità di quanto stiamo facendo. Io ho scelto di lasciarmi condizionare in questo senso, ma sono consapevole di aver operato una scelta, giusta o sbagliata che sia.

Ma andiamo al sodo. Il ragionamento di Small Daniele è semplicissimo, <span style="color:#46eac7">settorializza le tue finanze</span>. Non puoi avere un conto dove ti arrivano i soldi, che è lo stesso dal quale spendi, che è lo stesso dal quale investi e che è lo stesso nel quale cerchi di crearti un paracadute di sicurezza. Per me una gestione di questo tipo è troppo confusionaria.

Ecco l'algoritmo che, nel momento in cui scrivo e dopo qualche anno di lavoro, mi rende sereno nell'essere volontariamente disoccupato, seduto alla mia scrivania, concentrandomi solo su quello che voglio fare nel futuro:
1. calcolo la mia <span style="color:#46eac7">SPESA_MEDIA_MESE</span>
1. creo un conto separato, nel quale depositare in un <span style="color:#46eac7">tempo X</span> una <span style="color:#46eac7">somma di denaro Y = (SPESA_MEDIA_MESE * NUMERO_MESI) + BUDGET_IMPREVISTI</span> (dove per me NUMERO_MESI = 12, ma mi sono confrontato con altre persone che si sentono tranquille con NUMERO_MESI = 6, altre che non accettano un NUMERO_MESI < 20, come scrivevo prima è una questione personale)
1. termino l'accumulo di Y in un tempo X
1. creo un piano di <a href="./trading_investing.html" target="_blank">investimenti</a> di <span style="color:#46eac7">lungo periodo</span>
1. utilizzo per le <span style="color:#46eac7">spese ordinarie</span> solo quanto rimane sul conto corrente standard, <span style="color:#46eac7">dopo</span> aver investito la quota del piano
1. gestisco il <span style="color:#46eac7">surplus</span>. Non è detto che a fine mese sul conto sia rimasto 0, decido di lasciarlo li. A fine anno, in base a quelli che sono i miei progetti, <span style="color:#46eac7">deciderò come utilizzarlo</span>
1. <span style="color:#46eac7">ciclicamente adatto</span> i passaggi precedenti in base ai cambiamenti

Trovo questo tipo di organizzazione tanto semplice quanto efficace. Lo scopo è quello di avere un conto che possa proteggermi in caso di "grosse" spese inaspettate, senza intaccare gli investimenti fatti per il lungo periodo.

Un esempio banale:
* Dopo aver preso la laurea ho fatto dei corsi di specializzazione in sicurezza informatica, argomento che per vari motivi non ho continuato nonostante il forte interesse. Quando ho trovato il mio primo lavoro da programmatore sapevo che entro un certo tempo, in quel momento pensavo qualche anno, avrei voluto prendermi una certificazione e lavorare in ambito cybersec. Ho fatto in modo quindi di sfruttare il tempo a disposizione per gonfiare il mio conto paracadute con il NUMERO_MESI che avevo identificato come buono per me, e ho lasciato sul mio conto corrente tutto il surplus generato negli ultimi 2 anni, che sapevo mi sarebbe servito per mantenermi durante il tempo di preparazione all'esame di certificazione.

Critiche a questo modello che mi sono state rivolte:
* <span style="color:#46eac7">Curioso</span>: "Sì ok tutto, ma perchè due conti? Alla fine su uno depositi soldi e basta!"
* <span style="color:#46eac7">Io</span>: "Perchè se no me li spendo a cazzo.. se vedo che ho alcune migliaia di euro sul conto che consulto tutti i giorni mi viene voglia di comprare cose che poi all'atto pratico non mi servono. Perchè sono uno di quei dementi che quando vede la pubblicità di qualcosa che gli piace va a cercare il prezzo online"
* <span style="color:#46eac7">Curioso</span>: "Vabbè ma comunque anche il conto che non usi regolarmente è tuo, che differenza fa?"
* <span style="color:#46eac7">Io</span>: "Fa la differenza che non lo vedo, va bene!? Che non ho attivato una carta, non ho l'icona dell'applicazione di quella banca in home sul telefono, se mi chiamano da quella banca nemmeno rispondo ok? So che c'è ma se non lo vedo sono meno tentato."
* <span style="color:#46eac7">Curioso</span>: "Davvero non rispondi alle chiamate della banca?"
* <span style="color:#46eac7">Io</span>: "Vaffanculo Curioso, andiamo a prenderci una birra. Paghi tu."

Piccola nota su <span style="color:#46eac7">BUDGET_IMPREVISTI</span> e <span style="color:#46eac7">NUMERO_MESI</span>. Fermo restando che non posso prevedere TUTTI gli imprevisti, quindi sto solo tentando di coprirmi la schiena nel modo più sensato possibile in linea con i miei obiettivi, il BUDGET_IMPREVISTI è ovviamente fortemente dipendente dallo <span style="color:#46eac7">stile di vita che ho</span>. Ad esempio vivo in affitto, nel mio BUDGET_IMPREVISTI non esiste la voce "tetto che si rompe", ma guido una macchina, quindi cerco di farci rientrare un valore plausibilmente valido per "spese di riparazione auto". Per cercare di arginare anche le <span style="color:#46eac7">crisi più nere</span>, dove magari la macchina non si guasta ma è totalmente da cambiare, ho inserito una variabile invisibile nella formula che è il <span style="color:#46eac7">FATTORE_CULO</span>. Il FATTORE_CULO è come una carta trappola del gioco di carte Magic, si attiva quando un evento nefasto sopraggiunge, <span style="color:#46eac7">andando a sottrarsi al valore di Y</span>. In base al valore di questa variabile infame l'algoritmo può subire variazioni più o meno radicali per adattarsi alla nuova situazione.

I più pignoli potrebbero contestarmi che sarebbe più opportuno chiamarlo FATTORE_SCULO, vista la sua proprietà sottrattiva, ma preferisco guardarlo dalla prospettiva secondo cui, accettando che l'imprevisto ci sarà sempre, avrò avuto culo se questo sarà di bassa entità.

In effetti avrei voluto concludere con alcune considerazioni tecniche, ma avrei la sensazione di spiegare l'ovvio, quindi la butterò più sull'aspetto emotivo. Per me la sensazione di libertà nel poter fare quello che voglio, inseguire un progetto senza sentirmi troppo esposto o a rischio, è una sensazione impagabile. Come il mio conto paracadute mi permette, entro certi limiti, di ammortizzare spese impreviste proteggendo il conto di investimento, una buona gestione del denaro mi permette, entro certi limiti, di <span style="color:#46eac7">salvaguardare</span> la cosa più preziosa che ho, <span style="color:#46eac7">il mio tempo</span>. Se lo facessi solo per il piacere di veder crescere un numero sul conto corrente, mi starebbe tremendamente a fatica.
